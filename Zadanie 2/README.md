# Zadanie č.2 - MySQL
## Úlohy:
- Oboznámte sa s obsahom priložených súborov osoby.csv, oh.csv, umiestnenia.csv. V prvom sa nachádzajú údaje o slovenských olympijských víťazoch, v druhom údaje o olympiádach a v treťom údaje o umiestneniach našich olympijských víťazov na olympiádach.
- Vytvorte si databázu pre toto zadanie a v nej tri tabuľky, ktorých obsah naplníte pomocou vyššie uvedených súborov.
- Na web stránke zobrazte tabuľku, ktorá bude zobrazovať mená našich olympijských víťazov spolu s
  - rokom, kedy medailu získali,
  - miestom, kde sa olympiáda konala,
  - typom olympiády (LOH/ZOH),
  - disciplínou, v ktorej túto medailu získali.
- Ak niekto získal zlatú olympijskú medailu viackrát, v tabuľke mu bude zodpovedať viac riadkov. Záhlavia stĺpcov "Priezvisko", "Rok", "Typ" budú "klikateľné". Po kliknutí na ne sa stĺpec zoradí podľa veľkosti alebo podľa abecedy. Pri kliknutí na "Typ" sa ako druhé zoraďovacie kritérium zvolí rok, kedy sa konala olympiáda.
- Do posledného stĺpca zobrazenej tabuľky umiestnine 2 hyperlinky, resp. tlačidlá, pomocou ktorých budete modifikovať, resp. vymazávať riadok zobrazenej tabuľky športovcov. Spolu s vymazaním športovca v tabuľke, v ktorej sú uvedené údaje o osobách, sa vymažú všetky dotknuté riadky aj v tabuľke s údajmi o umiestneniach. Pri modifikácii údajov, kolonky formulára predvyplňte hodnotami z databázy.
- V prípade, že sa v zobrazenej tabuľke klikne na meno niektorého športovca, tak sa otvorí stránka so zobrazením detailu daného športovca so všetkými jeho umiestneniami na olympiádach. Na tejto stránke bude zobrazená aj hyperlinka alebo tlačidlo na opätovný prechod na stránku s tabuľkou.
- Pod tabuľkou vytvorte hyperlinku alebo tlačidlo na pridanie nového športovca, resp. nového jeho umiestnenia.
- Vzhľad aplikácie naprogramujte len použitím kaskádnych štýlov s snažte sa dbať aj na jej vonkajší dojem. 
- V prípade záujmu môžete použiť CSS frameworky alebo grafické šablóny, pokiaľ dodržíte licencie na použitie. 
- Všetky stránky musia byť validné podľa HTML5 alebo XHTML Strict. Vybratú možnosť uveďte aj do technickej správy.
